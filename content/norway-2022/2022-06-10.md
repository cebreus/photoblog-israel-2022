---
date: 2022-06-10
title: ''
excerpt: |-
  Odlet Praha 8,40 h přílet Stockholm-Arlanda 10,35 h, bus odjezd cca v 11,00 h - Drottningholm Slott - Stockholm, Vasa Museum Stockholm, hotel (př. 17,45 h), pak procházka centrem města

  65 km
accordions:
  - name: Stockholm - večerní procházka
    content: |-
      Od **Hotelu C** (na plánku černé **č. 1** vlevo nahoře), kde bydlíme, dojdeme po pár metrech po Vasaplan na ulici Vasagatan, kde zahneme vpravo a tam, kde to bude prvně možné, přejdeme na druhou stranu. Pokračujeme až k uličce Klara Vattugränd a dojdeme po ní ke **Klara kyrka (č. 2)**. V 80. letech 13. století byl na tomto místě založen [klášter a kostel sv. Kláry.](https://en-m-wikipedia-org.translate.goog/wiki/St._Clare%27s_Priory%2C_Stockholm?_x_tr_sl=en&_x_tr_tl=cs&_x_tr_hl=cs&_x_tr_pto=sc) V roce 1527 nechal [Gustav Vasa](https://en-m-wikipedia-org.translate.goog/wiki/Gustav_I_of_Sweden?_x_tr_sl=en&_x_tr_tl=cs&_x_tr_hl=cs&_x_tr_pto=sc), švédský král, kostel a klášter strhnout. Stavba nynějšího kostela začala v roce 1572 za [Johana III](https://en-m-wikipedia-org.translate.goog/wiki/Johan_III?_x_tr_sl=en&_x_tr_tl=cs&_x_tr_hl=cs&_x_tr_pto=sc). Kostelní věž byla postavena v 80. letech 19. století a je vysoká 116 metrů.

      Podél kostela přejdeme šikmo park a jednou z ulic projdeme na ulici **Drottninggatan (č. 3)**. Po ní se dáme vpravo až na pěší **most Riksbron (č. 4)**, který přejdeme. Tím se dostaneme mezi 2 části budovy švédského parlamentu zvaného **Riksdagshuset (č. 5)** na ostrůvku Helgeandsholmen. Komplex budov navrhl [Aron Johansson](https://en-m-wikipedia-org.translate.goog/w/index.php?title=Aron_Johansson&action=edit&redlink=1&_x_tr_sl=en&_x_tr_tl=cs&_x_tr_hl=cs&_x_tr_pto=sc) v [neoklasicistním stylu](https://en-m-wikipedia-org.translate.goog/wiki/Neoclassical_architecture?_x_tr_sl=en&_x_tr_tl=cs&_x_tr_hl=cs&_x_tr_pto=sc) s fasádní částí v novo[barokním slohu](https://en-m-wikipedia-org.translate.goog/wiki/Baroque_Revival_architecture?_x_tr_sl=en&_x_tr_tl=cs&_x_tr_hl=cs&_x_tr_pto=sc). Budova parlamentu byla postavena v letech 1897 až 1905. Dvě budovy komplexu byly původně postaveny tak, aby v jedné sídlil Riksdag a ve druhé půlkruhového tvaru [Sveriges Riksbank (Švédská národní banka)](https://en-m-wikipedia-org.translate.goog/wiki/Sveriges_Riksbank?_x_tr_sl=en&_x_tr_tl=cs&_x_tr_hl=cs&_x_tr_pto=sc). Poté, co byl [dvoukomorový](https://en-m-wikipedia-org.translate.goog/wiki/Bicameralism?_x_tr_sl=en&_x_tr_tl=cs&_x_tr_hl=cs&_x_tr_pto=sc) Riksdag v roce 1971 nahrazen [jednokomorovým](https://en-m-wikipedia-org.translate.goog/wiki/Unicameral?_x_tr_sl=en&_x_tr_tl=cs&_x_tr_hl=cs&_x_tr_pto=sc) [zákonodárným](https://en-m-wikipedia-org.translate.goog/wiki/Unicameral?_x_tr_sl=en&_x_tr_tl=cs&_x_tr_hl=cs&_x_tr_pto=sc) sborem a banka se přestěhovala, byla budova, ve které sídlí banka, přestavěna na nový sněmovní sál.

      Přes další most dojdeme na náměstí Mynttorget, uličkou Västerlänggatan na ulici Storkyrkobrinken, po které směrem vlevo dojdeme podél kostela Storkyrkan k **Stockhholms slott (č. 6)**. Zámek je [oficiální rezidencí](https://en-m-wikipedia-org.translate.goog/wiki/Official_residence?_x_tr_sl=en&_x_tr_tl=cs&_x_tr_hl=cs&_x_tr_pto=sc) a hlavním [královským palácem](https://en-m-wikipedia-org.translate.goog/wiki/Crown_palaces_in_Sweden?_x_tr_sl=en&_x_tr_tl=cs&_x_tr_hl=cs&_x_tr_pto=sc) švédského [panovníka](https://en-m-wikipedia-org.translate.goog/wiki/Monarchy_of_Sweden?_x_tr_sl=en&_x_tr_tl=cs&_x_tr_hl=cs&_x_tr_pto=sc). Od poloviny 13. století zde stál [hrad Tre Kronor.](https://en-m-wikipedia-org.translate.goog/wiki/Tre_Kronor_(castle)?_x_tr_sl=en&_x_tr_tl=cs&_x_tr_hl=cs&_x_tr_pto=sc) Výstavba nového paláce začala v roce 1697, slavnostně byl otevřen 7. prosince 1754, avšak dokončen byl až v roce 1760. Palác navrhl [Nikodém Tessin mladší](https://en-m-wikipedia-org.translate.goog/wiki/Nicodemus_Tessin_the_Younger?_x_tr_sl=en&_x_tr_tl=cs&_x_tr_hl=cs&_x_tr_pto=sc) a po jeho smrti jej dokončil [Carl Hårleman](https://en-m-wikipedia-org.translate.goog/wiki/Carl_H%C3%A5rleman?_x_tr_sl=en&_x_tr_tl=cs&_x_tr_hl=cs&_x_tr_pto=sc), který také navrhl velkou část jeho [rokokového](https://en-m-wikipedia-org.translate.goog/wiki/Rococo?_x_tr_sl=en&_x_tr_tl=cs&_x_tr_hl=cs&_x_tr_pto=sc) interiéru. Palác je postaven z cihel a pískovce. Střechy jsou pokryty mědí a jsou šikmé směrem do vnitřního dvora. Na hlavní budově jsou kamenné balustrády. Palác má rozměry 230 x 125 m. V roce 2011 začala komplexní renovace fasády, opravují se zejména povětrnostně poškozené části z [pískovce](https://en-m-wikipedia-org.translate.goog/wiki/Sandstone?_x_tr_sl=en&_x_tr_tl=cs&_x_tr_hl=cs&_x_tr_pto=sc) a práce mají trvat 22 let.

      Uprostřed náměstí před palácem stojí **jezdecká socha** (král Karl XIV Johan, **č. 7**). Náměstí přejdeme k jeho jihovýchodnímu rohu, odkud projdeme ulicí Bollhusgränd na oblíbené náměstíčko **Köpmantorget (č. 8)** s fotogenickou sochou Sv. Jiří. Z jeho západní strany vychází ulice Köpmangatan, po které se dostaneme do centra starého Gamla stanu, na náměstí **Stortorget (č. 9)**. Na náměstí se odehrála jedna z nejvýznamnějších událostí švédských dějin - **Stockholmská krvavá lázeň**. Král Kristián, s pomocí uppsalského arcibiskupa Trolleho pozval 7. listopadu 1520 pod záminkou smírných jednání do svého paláce ve Stockholmu přední odpůrce dánsko-švédské [Kalmarské unie](https://cs.wikipedia.org/wiki/Kalmarsk%C3%A1_unie). Během noci byli hosté zatčeni, byli obžalováni ze zrady a [kacířství](https://cs.wikipedia.org/wiki/Hereze), jednalo se v podstatě o [inkviziční](https://cs.wikipedia.org/wiki/Inkvizice) proces. Soud proběhl velmi rychle a padlo při něm 82 [rozsudků smrti,](https://cs.wikipedia.org/wiki/Trest_smrti) mimo jiné i pro dva biskupy a 14 předních švédských šlechticů. Odsouzení byli v následujících dvou dnech veřejně popraveni na Velkém náměstí ve Stockholmu, jejich rodiny byly uvězněny a majetek nechal král Kristián zkonfiskovat. Vůdcem švédského odporu proti Kristiánovi se stal Gustav I. Vasa, jemuž se podařilo před zatčením uprchnout do kraje [Dalarna](https://cs.wikipedia.org/wiki/Dalarna), podle pověsti na lyžích (připomínkou této události je švédský lyžařský závod [Vasův běh](https://cs.wikipedia.org/wiki/Vas%C5%AFv_b%C4%9Bh)). Gustav Vasa během zimy v Dalarně připravil rozsáhlé povstání proti králi Kristiánovi. Královská vojska byla 29. dubna 1521 u [Västerås](https://cs.wikipedia.org/wiki/V%C3%A4ster%C3%A5s) poražena povstalci. Politickým důsledkem Stockholmské krvavé lázně byl definitivní zánik dánsko \- švédské [Kalmarské unie](https://cs.wikipedia.org/wiki/Kalmarsk%C3%A1_unie).

      Z jihozápadního rohu náměstí Stortorget půjdeme úzkou uličkou pro pěší Käkbrinken a po 100 m se dáme (třetí ulicí) vpravo. Ulice se jmenuje **Stora Nygatan (č. 10)** a je původní hlavní ulici Gamla stanu. Tuto oblast zničil [velký požár v roce 1625.](https://sv-m-wikipedia-org.translate.goog/wiki/Stora_branden_1625?_x_tr_sl=sv&_x_tr_tl=cs&_x_tr_hl=cs&_x_tr_pto=sc) Po něm byl vypracován

      nový [plán města](https://sv-m-wikipedia-org.translate.goog/wiki/Stadsplan?_x_tr_sl=sv&_x_tr_tl=cs&_x_tr_hl=cs&_x_tr_pto=sc), který je součástí prvního organizovaného nařízení Stockholmu. Pravděpodobně z iniciativy [Gustava II. Adolfa](https://sv-m-wikipedia-org.translate.goog/wiki/Gustav_II_Adolf?_x_tr_sl=sv&_x_tr_tl=cs&_x_tr_hl=cs&_x_tr_pto=sc) zde byla vytyčena první stockholmská přehlídková ulice a v roce 1626 započaly urbanistické práce. Zde byly poprvé do [městského](https://sv-m-wikipedia-org.translate.goog/wiki/Stadsplan?_x_tr_sl=sv&_x_tr_tl=cs&_x_tr_hl=cs&_x_tr_pto=sc) [plánu Stockholmu zakresleny velké pravidelné](https://sv-m-wikipedia-org.translate.goog/wiki/Stadsplan?_x_tr_sl=sv&_x_tr_tl=cs&_x_tr_hl=cs&_x_tr_pto=sc) [bloky](https://sv-m-wikipedia-org.translate.goog/wiki/Stadsplan?_x_tr_sl=sv&_x_tr_tl=cs&_x_tr_hl=cs&_x_tr_pto=sc) zcela podle ideálů [renesance.](https://sv-m-wikipedia-org.translate.goog/wiki/Ren%C3%A4ssansen?_x_tr_sl=sv&_x_tr_tl=cs&_x_tr_hl=cs&_x_tr_pto=sc) Trvalo několik desetiletí, než byla ulice postavena a regulační práce probíhaly ještě ve 40. letech 17. století.

      Na konci Stora Nygatan přejdeme rovně světelnou křižovatku a po Riddarhusgränd dojdeme na most Vasabron. Po cestě touto ulicí budeme mít po levé straně **Riddarhuset (č. 11)**, tzv. Rytířský dům, budovu švédské šlechty, postavenou podle plánů z roku 1660, a po pravé straně **Bondeska palatset (č. 12)**, uváděný také jako Palác Bonde. Je pravděpodobně nejvýznamnější památkou éry [Švédského císařství](https://en-m-wikipedia-org.translate.goog/wiki/Swedish_Empire?_x_tr_sl=en&_x_tr_tl=cs&_x_tr_hl=cs&_x_tr_pto=sc) (1611–1718). Byl původně navržený [Nicodemusem Tessinem starším](https://en-m-wikipedia-org.translate.goog/wiki/Nicodemus_Tessin_the_Elder?_x_tr_sl=en&_x_tr_tl=cs&_x_tr_hl=cs&_x_tr_pto=sc) a [Jeanem De la Vallée](https://en-m-wikipedia-org.translate.goog/wiki/Jean_De_la_Vall%C3%A9e?_x_tr_sl=en&_x_tr_tl=cs&_x_tr_hl=cs&_x_tr_pto=sc) v letech 1662-1667 jako soukromá rezidence [lorda nejvyššího pokladníka](https://en-m-wikipedia-org.translate.goog/wiki/Lord_High_Treasurer_of_Sweden?_x_tr_sl=en&_x_tr_tl=cs&_x_tr_hl=cs&_x_tr_pto=sc) [Gustafa Bondeho](https://en-m-wikipedia-org.translate.goog/wiki/Lord_High_Treasurer_of_Sweden?_x_tr_sl=en&_x_tr_tl=cs&_x_tr_hl=cs&_x_tr_pto=sc)(1620–1667). Palác dodnes nese jeho jméno, byla v něm umístěna [Stockholmská soudní budova](https://en-m-wikipedia-org.translate.goog/wiki/Stockholm_Court_House?_x_tr_sl=en&_x_tr_tl=cs&_x_tr_hl=cs&_x_tr_pto=sc) (18. století) a od roku 1949 je zde [švédský Nejvyšší soud](https://en-m-wikipedia-org.translate.goog/wiki/Supreme_Court_of_Sweden?_x_tr_sl=en&_x_tr_tl=cs&_x_tr_hl=cs&_x_tr_pto=sc).

      Po mostě **Vasabron (č. 13)** je vhodnější jít po levé straně, odkud jsou výhledy na **Stockholms stadshus (č. 14)**, radnici, která je sídlem [Stockholmského magistrátu](https://en-m-wikipedia-org.translate.goog/wiki/Stockholm_Municipality?_x_tr_sl=en&_x_tr_tl=cs&_x_tr_hl=cs&_x_tr_pto=sc). V budově jsou kanceláře, konferenční místnosti i obřadní síně. Je dějištěm [banketu spojeného s předáváním](https://en-m-wikipedia-org.translate.goog/wiki/Nobel_Banquet?_x_tr_sl=en&_x_tr_tl=cs&_x_tr_hl=cs&_x_tr_pto=sc) [Nobelových cen](https://en-m-wikipedia-org.translate.goog/wiki/Nobel_Banquet?_x_tr_sl=en&_x_tr_tl=cs&_x_tr_hl=cs&_x_tr_pto=sc). Stavba trvala dvanáct let, od roku 1911 do roku 1923 a navrhl ji architekt Ragnar Östeberg. Má dvě velká obdélníková nádvoří se společným středem. Na stavbu bylo použito téměř osm milionů červených [cihel](https://en-m-wikipedia-org.translate.goog/wiki/Brick?_x_tr_sl=en&_x_tr_tl=cs&_x_tr_hl=cs&_x_tr_pto=sc) zvaných "munktegel" (mnišské cihly), kvůli jejich tradičnímu použití při stavbě klášterů a kostelů. Architekt považoval jejich barvu za nejhezčí. Na vrcholu 106 m vysoké věže se nachází lucerna s Třemi korunami, symbolem Švédska. Budova byla slavnostně otevřena 23. června 1923, přesně 400 let po příjezdu [Gustava Vasy](https://en-m-wikipedia-org.translate.goog/wiki/Gustav_Vasa?_x_tr_sl=en&_x_tr_tl=cs&_x_tr_hl=cs&_x_tr_pto=sc) [do Stockhol](https://en-m-wikipedia-org.translate.goog/wiki/Gustav_Vasa?_x_tr_sl=en&_x_tr_tl=cs&_x_tr_hl=cs&_x_tr_pto=sc)mu.

      Kdo bude chtít jít k radnici, za mostem uhne vlevo po nábřeží a podejde velice frekventovanou silnici. Ve večerní době se mi zdá odbočka k radnici nadbytečná.

      Z konce mostu Vasabron přejdeme složité předmostí mírně vlevo na ulici **Vasagatan (č. 15)**, po které půjdeme rovně a pak po 500 m odbočíme vlevo k našemu **Hotelu C (č. 1)**.

      ![Plánek vycházky, Stockholm](/assets/images/2022-06-10-planek-vychazky-stockholm.png)
---
